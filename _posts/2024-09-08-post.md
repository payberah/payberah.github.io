---
title: 'فرشته تاریخ'
date: 2024-09-08
permalink: /posts/post144/
---
<div align="justify" dir="rtl" style="font-family:vazir;">

نقاشی «Angelus Novus» (فرشته تاریخ) را به‌عنوان لوگوی درس «فمینیسم داده‌» که این هفته شروع می‌کنم انتخاب کردم. والتر بنیامین در مقاله خود، «تزهایی درباره مفهوم تاریخ»، این نقاشی را فرشته‌ای توصیف می‌کند که به گذشته می‌نگرد و نظاره‌گر انبوهی از فجایع است که روز به روز بر روی هم انباشته می‌شوند، درست همانند داده‌های تاریخی که برای آموزش مدل‌های هوش‌مصنوعی استفاده می‌شوند، داده‌هایی که اغلب پر از تعصب و نابرابری هستند. فرشته می‌خواهد مردگان را صدا زند و اوضاع را اصلاح کند، اما طوفانی به نام «پیشرفت» او را به جلو می‌راند، درست همانطور که ما می‌خواهیم تعصبات موجود در داده‌ها و مدل‌های هوش‌مصنوعی را اصلاح کنیم، اما توسعه سریع تکنولوژی، هوش‌مصنوعی را به جلو می‌راند، پیش از آنکه بتوانیم این مشکلات را حل کنیم. این طوفانِ پیشرفت، هوش‌مصنوعی را به سوی آینده سوق می‌دهد، در حالی که داده‌های متعصبانه همچنان به روی هم انباشته می‌شوند و چالش‌های جدیدی ایجاد می‌کنند. ما در درس «فمینیسم داده» قصد داریم تا به بررسی این چالش‌ها بپردازیم، به آن‌ها به صورت انتقادی فکر کنیم، و در مورد روش‌های ممکن برای مقابله با آن‌ها بحث کنیم. تمام مطالب درس، بعد از هر جلسه به صورت آنلاین و رایگان در <a href="https://tinyurl.com/kth-datafeminism">سایت درس</a> در دسترس خواهند بود.

